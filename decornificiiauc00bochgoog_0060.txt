5⁷

 

Hannibalem, a quo ex ingratis perfidisque popularium
animis summum dolorem iramque percepisse traditus esset,
id quoque consilii ineuntem esse inductum, ut in Italia,
ubi sedecim annos victor transegisset, remaneret et in
ea terra, quae testis rerum gestarum suarum fuisset, vel
fortunam periclitari vel fortiter pugnans diem obire mallet
quam ingratae patriae succurrere vincique ab iis, quos,
toties profligasset. Accedit huc, quod haud scio an Si-
lenus, quem usurpatum esse ‘ab Appiano supra comme-
moravimus (p. 122), cum ex intimis fuisset HannibaliS,
facile etiam subita eius et arcana quaedam consilia di-
dicerit. Sed ut sit 'fictum a Cornificio Hannibalis de
Alexandria occupanda consilium —— quod a me plane
non possum impetrare ut credam —- tamen constat id
ipsum fingi potuisse nisi ab eo, qui similem atque Ap-
pianus ante oculos habuerit auctorem, a nullo. Quem
autem alium fuisse eum consentaneum est, nisi hunc,
quem dico, Coelium?

Quoniam igitur vestigia fontis Cornificiani diligenter
scrutati omnia eodem ferre intelleximus, effecisse nobis
videmur, scriptorem, cum ex historicis posse se sumere
exempla affirmaverit (IV, 517), tum ea certe, in quibus
de bello Hannibalico agitur, e certo historiarum scriptore
petiisse, L. Coelio Antipatro.

Num idem singulas res superiorum temporum non
minus accurate compertas habuerit, non liquet, cum sine
dubio apud omnes Romanos pervolgatum fuerit, „non
facile ex Italia materim Transalpinam depulsam esse“
(IV, 32, 43). Est enim considerandum illa vetustatis
situ obruta omnino non idonea fuisse ad exempla, quippe
quibus artis praecepta essent explananda. Neque magiS,
me quidem iudice singulari Graecarum rerum scientia
fuisse scriptorem ex uno exemplo, quo „sarissae, i. e.
Macedone& non tam cito Graeciae potitae esse“ dicuntur
(IV, 32, 43), suspicandum est, cum id facile ex oratio-
nibus Demosthenicis, in quibus imprimis versatus erat,

potuerit discere.
’Β

